[
  {
    "objectID": "index.html",
    "href": "index.html",
    "title": "Вплив зміни порогу реєстрації ПДВ на підприємців у сфері громадського харчування",
    "section": "",
    "text": "Резюме. Міністерство фінансів пропонує встановити поріг обов’язкової реєстрації ПДВ при перевищенні 1 млн грн доходу на рік для підприємців на спрощеній системи оподаткування (ССО). Ми змоделювали вплив цієї ініціативи на сферу громадського харчування, де зараз працює близько 88 тисяч підприємців, з них — понад 47 тисяч ФОПів на ССО. Розрахунки показують, що “жорсткий сценарій” (ліміт 1 млн грн) підвищить ефективну ставку податку в рази та через низьку маржинальність бізнесу лишить поза точкою беззбитковості чверть від усіх підприємців сфери. Альтернативний “євроінтеграційний сценарій” (ліміт ~4.16 млн грн) є м’якшим, але без перехідного періоду також виб’є з ринку значну кількість підприємців. В тексті наведені аргументи, чому вирівнювання лімітів має бути поетапним та йти разом зі спрощенням адміністрування системи ПДВ, інакше отримаємо не розширення податкової бази, як очікує Мінфін, а зворотний ефект — перехід у тінь або еміграцію активних громадян.\nВ межах досягнутої з МВФ угоди щодо виділення розширеного фінансування, уряд України взяв зобов’язання розширити базу оподаткування, зокрема, прибравши пільгове звільнення від реєстрації ПДВ. У підготованому Міністерством фінансів проєкті Закону України запропоновано досягти цих цілей через вирівнювання порогу реєстрації на рівні 1 млн грн як для платників на загальній, так і на спрощеній системі оподаткування (ССО).\nНаразі порогом реєстрації ПДВ для підприємців на ССО виступають відповідні річні ліміти доходу для кожної з груп: у 2025 році це близько 1.4 млн грн для першої групи, 7.2 млн для другої і 10.1 млн — для третьої групи. На прикладі сфери громадського харчування (КВЕД 56, “Діяльність із забезпечення стравами та напоями”) оцінимо потенційний економічний ефект від реалізації різних сценаріїв зміни порогу реєстрації ПДВ."
  },
  {
    "objectID": "index.html#footnotes",
    "href": "index.html#footnotes",
    "title": "Вплив зміни порогу реєстрації ПДВ на підприємців у сфері громадського харчування",
    "section": "Footnotes",
    "text": "Footnotes\n\n\nМаємо доступні дані за секцією ‘I’ КВЕД (“Тимчасове розмiщування й органiзацiя харчування”). Виходимо з того, що доходи від дільності за КВЕД 56, який входить до секції I, розподілені схожим чином.↩︎"
  }
]